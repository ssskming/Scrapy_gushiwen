[
{"name": ["清平乐·图书一室"], "dynasty": "宋代", "author": "周晋", "poetry": ["\n图书一室。香暖垂帘密。花满翠壶熏研席。睡觉满窗晴日。", "手寒不了残棋。篝香细勘唐碑。无酒无诗情绪，欲梅欲雪天时。\n"]},
{"name": ["从军行七首·其四"], "dynasty": "唐代", "author": "王昌龄", "poetry": ["\n青海长云暗雪山，孤城遥望玉门关。", "黄沙百战穿金甲，不破楼兰终不还。\n"]},
{"name": ["水龙吟·露寒烟冷蒹葭老"], "dynasty": "宋代", "author": "苏轼", "poetry": ["\n露寒烟冷蒹葭老，天外征鸿寥唳。银河秋晚，长门灯悄，一声初至。应念潇湘，岸遥人静，水多菰米。乍望极平田，徘徊欲下，依前被、风惊起。", "须信衡阳万里，有谁家、锦书遥寄。万重云外，斜行横阵，才疏又缀。仙掌月明，石头城下，影摇寒水。念征衣未捣，佳人拂杵，有盈盈泪。\n"]},
{"name": ["对竹思鹤"], "dynasty": "宋代", "author": "钱惟演", "poetry": ["\n瘦玉萧萧伊水头，风宜清夜露宜秋。", "更教仙骥旁边立，尽是人间第一流。\n"]},
{"name": ["营州歌"], "dynasty": "唐代", "author": "高适", "poetry": ["\n营州少年厌原野，狐裘蒙茸猎城下。", "虏酒千钟不醉人，胡儿十岁能骑马。\n"]},
{"name": ["小旻"], "dynasty": "先秦", "author": "佚名", "poetry": ["\n", "\n", "\n", "\n", "\n", "\n", "\n"]},
{"name": ["田园作"], "dynasty": "唐代", "author": "孟浩然", "poetry": ["\n弊庐隔尘喧，惟先养恬素。", "卜邻近三径，植果盈千树。", "粤余任推迁，三十犹未遇。", "书剑时将晚，丘园日已暮。", "晨兴自多怀，昼坐常寡悟。", "冲天羡鸿鹄，争食羞鸡鹜。", "望断金马门，劳歌采樵路。", "乡曲无知己，朝端乏亲故。", "谁能为扬雄，一荐甘泉赋。\n"]},
{"name": ["少年游·玉肌铅粉傲秋霜"], "dynasty": "宋代", "author": "苏轼", "poetry": ["\n", "\n", "\n"]},
{"name": ["送王大昌龄赴江宁"], "dynasty": "唐代", "author": "岑参", "poetry": ["\n对酒寂不语，怅然悲送君。", "明时未得用，白首徒攻文。", "泽国从一官，沧波几千里。", "群公满天阙，独去过淮水。", "旧家富春渚，尝忆卧江楼。", "自闻君欲行，频望南徐州。", "穷巷独闭门，寒灯静深屋。", "北风吹微雪，抱被肯同宿。", "君行到京口，正是桃花时。", "舟中饶孤兴，湖上多新诗。", "潜虬且深蟠，黄鹄举未晚。", "惜君青云器，努力加餐饭。\n"]},
{"name": ["早梅"], "dynasty": "唐代", "author": "柳宗元", "poetry": ["\n", "\n"]},
{"name": ["乌夜啼·石榴"], "dynasty": "宋代", "author": "刘铉", "poetry": ["\n垂杨影里残红。甚匆匆。只有榴花、全不怨东风。暮雨急。晓鸦湿。绿玲珑。比似茜裙初染、一般同。\n"]},
{"name": ["与高适薛据同登慈恩寺浮图"], "dynasty": "唐代", "author": "岑参", "poetry": ["\n塔势如涌出，孤高耸天宫。", "登临出世界，磴道盘虚空。", "突兀压神州，峥嵘如鬼工。", "四角碍白日，七层摩苍穹。", "下窥指高鸟，俯听闻惊风。", "连山若波涛，奔凑似朝东。(凑 一作：走；似 一作：如)", "青槐夹驰道，宫馆何玲珑。(馆 一作：观)", "秋色从西来，苍然满关中。", "五陵北原上，万古青濛濛。", "净理了可悟，胜因夙所宗。", "誓将挂冠去，觉道资无穷。\n"]},
{"name": ["更漏子·春夜阑"], "dynasty": "唐代", "author": "牛峤", "poetry": ["\n春夜阑，更漏促，金烬暗挑残烛。惊梦断，锦屏深，两乡明月心。", "闺草碧，望归客，还是不知消息。辜负我，悔怜君，告天天不闻。\n"]},
{"name": ["送王司直"], "dynasty": "唐代", "author": "皇甫冉", "poetry": ["\n西塞云山远，东风道路长。", "人心胜潮水，相送过浔阳。\n"]},
{"name": ["生查子·远山眉黛横"], "dynasty": "宋代", "author": "张孝祥", "poetry": ["\n远山眉黛横，媚柳开青眼。楼阁断霞明，帘幕春寒浅。 ", "杯延玉漏迟，烛怕金刀剪。明月忽飞来，花影和帘卷。\n"]},
{"name": ["截竿入城"], "dynasty": "魏晋", "author": "邯郸淳 撰", "poetry": ["\n　　鲁有执长竿入城门者，初竖执之，不可入；横执之，亦不可入。计无所出。俄有老父至，曰：“吾非圣人，但见事多矣！何不以锯中截而入？”遂依而截之。\n"]},
{"name": ["入彭蠡湖口"], "dynasty": "南北朝", "author": "谢灵运", "poetry": ["\n客游倦水宿，风潮难具论。", "洲岛骤回合，圻岸屡崩奔。", "乘月听哀狖，浥露馥芳荪。", "春晚绿野秀，岩高白云屯。", "千念集日夜，万感盈朝昏。", "攀崖照石镜，牵叶入松门。", "三江事多往，九派理空存。", "灵物郄珍怪，异人秘精魂。", "金膏灭明光，水碧辍流温。", "徒作千里曲，弦绝念弥敦。\n"]},
{"name": ["宣城见杜鹃花"], "dynasty": "唐代", "author": "李白", "poetry": ["\n蜀国曾闻子规鸟，宣城又见杜鹃花。", "一叫一回肠一断，三春三月忆三巴。\n"]},
{"name": ["阮郎归·有怀北游"], "dynasty": "宋代", "author": "张炎", "poetry": ["\n钿车骄马锦相连，香尘逐管弦。瞥然飞过水秋千。清明寒食天。", "花贴贴，柳悬悬。莺房几醉眠。醉中不信有啼鹃。江南二十年。\n"]},
{"name": ["于王抚军座送客"], "dynasty": "魏晋", "author": "陶渊明", "poetry": ["\n秋日凄且厉，百卉具已腓。", "爰以履霜节，登高饯将归。", "寒气冒山泽，游云倏无依。", "洲渚四缅邈，风水互乖违。", "瞻夕欣良宴，离言聿云悲。", "晨鸟暮来还，悬车敛馀辉。", "逝止判殊路，旋驾怅迟迟。", "目送回舟远，情随万化遗。\n"]},
{"name": ["蝶恋花·送春"], "dynasty": "宋代", "author": "朱淑真", "poetry": ["\n楼外垂杨千万缕。欲系青春，少住春还去。犹自风前飘柳絮。随春且看归何处。 ", "绿满山川闻杜宇。便做无情，莫也愁人苦。把酒送春春不语。黄昏却下潇潇雨。\n"]},
{"name": ["自蓟北归"], "dynasty": "唐代", "author": "高适", "poetry": ["\n驱马蓟门北，北风边马哀。", "苍茫远山口，豁达胡天开。", "五将已深入，前军止半回。", "谁怜不得意，长剑独归来。\n"]},
{"name": ["绝句漫兴九首·其一"], "dynasty": "唐代", "author": "杜甫", "poetry": ["\n隔户杨柳弱袅袅，恰似十五女儿腰。", "谓谁朝来不作意，狂风挽断最长条。\n"]},
{"name": ["頍弁"], "dynasty": "先秦", "author": "佚名", "poetry": ["\n", "\n", "\n", "\n", "\n", "\n", "\n"]},
{"name": ["南乡子·新月又如眉"], "dynasty": "宋代", "author": "晏几道", "poetry": ["\n", "\n"]},
{"name": ["赋得秋日悬清光"], "dynasty": "唐代", "author": "王维", "poetry": ["\n寥廓凉天静，晶明白日秋。", "圆光含万象，碎影入闲流。", "迥与青冥合，遥同江甸浮。", "昼阴殊众木，斜影下危楼。", "宋玉登高怨，张衡望远愁。", "馀辉如可托，云路岂悠悠。\n"]},
{"name": ["日射"], "dynasty": "唐代", "author": "李商隐", "poetry": ["\n日射纱窗风撼扉，香罗拭手春事违。 ", "回廊四合掩寂寞，碧鹦鹉对红蔷薇。\n"]},
{"name": ["阮郎归·初夏"], "dynasty": "宋代", "author": "苏轼", "poetry": ["\n绿槐高柳咽新蝉。薰风初入弦。碧纱窗下水沈烟。棋声惊昼眠。(水沈 一作 水沉） ", "微雨过，小荷翻。榴花开欲然。玉盆纤手弄清泉。琼珠碎却圆。\n"]},
{"name": ["百字令·半堤花雨"], "dynasty": "宋代", "author": "褚生", "poetry": ["\n半堤花雨。对芳辰消遣，无奈情绪。春色尚堪描画在，万紫千红尘土。鹃促归期，莺收佞舌，燕作留人语。绕栏红药，韶华留此孤主。", "真个恨杀东风，几番过了，不似今番苦。乐事赏心磨灭尽，忽见飞书传羽。湖水湖烟，峰南峰北，总是堪伤处。新塘杨柳，小腰犹自歌舞。\n"]},
{"name": ["竹竿"], "dynasty": "先秦", "author": "佚名", "poetry": ["\n籊籊竹竿，以钓于淇。岂不尔思？远莫致之。", "泉源在左，淇水在右。女子有行，远兄弟父母。", "淇水在右，泉源在左。巧笑之瑳，佩玉之傩。", "淇水滺滺，桧楫松舟。驾言出游，以写我忧。\n"]},
{"name": ["瑞龙吟·送梅津"], "dynasty": "宋代", "author": "吴文英", "poetry": ["\n黯分袖。肠断去水流萍，住船系柳。吴宫娇月娆花，醉题恨倚，蛮江豆蔻。 ", "吐春绣。笔底丽情多少，眼波眉岫。新园锁却愁阴，露黄漫委，寒香半亩。 ", "还背垂虹秋去，四桥烟雨，一宵歌酒。犹忆翠微携壶，乌帽风骤。西湖到日，重见梅钿皱。谁家听、琵琶未了，朝骢嘶漏。印剖黄金籀。待来共凭，齐云话旧。莫唱朱樱口。生怕遣、楼前行云知后。泪鸿怨角，空教人瘦。\n"]},
{"name": ["沁园春·题潮阳张许二公庙"], "dynasty": "宋代", "author": "文天祥", "poetry": ["\n为子死孝，为臣死忠，死又何妨。自光岳气分，士无全节；君臣义缺，谁负刚肠。骂贼张巡，爱君许远，留取声名万古香。后来者，无二公之操，百炼之钢。", "人生翕歘云亡。好烈烈轰轰做一场。使当时卖国，甘心降虏，受人唾骂，安得流芳。古庙幽沉，仪容俨雅，枯木寒鸦几夕阳。邮亭下，有奸雄过此，仔细思量。\n"]},
{"name": ["洞仙歌·雪云散尽"], "dynasty": "宋代", "author": "李元膺", "poetry": ["\n", "\n", "\n"]},
{"name": ["人月圆·会稽怀古"], "dynasty": "元代", "author": "张可久", "poetry": ["\n林深藏却云门寺，回首若耶溪。", "苎萝人去，蓬莱山在，老树荒碑。", "神仙何处，烧丹傍井，试墨临池。", "荷花十里，清风鉴水，明月天衣。\n"]},
{"name": ["同题仙游观"], "dynasty": "唐代", "author": "韩翃", "poetry": ["\n仙台初见五城楼，风物凄凄宿雨收。", "山色遥连秦树晚，砧声近报汉宫秋。", "疏松影落空坛静，细草香闲小洞幽。", "何用别寻方外去，人间亦自有丹丘。\n"]},
{"name": ["南乡子·何处淬吴钩"], "dynasty": "清代", "author": "纳兰性德", "poetry": ["\n何处淬吴钩？一片城荒枕碧流。曾是当年龙战地，飕飕。塞草霜风满地秋。", "霸业等闲休。跃马横戈总白头。莫把韶华轻换了，封侯。多少英雄只废丘。\n"]},
{"name": ["题滕王阁"], "dynasty": "宋代", "author": "王安国", "poetry": ["\n滕王平昔好追游，高阁依然枕碧流。", "胜地几经兴废事，夕阳偏照古今愁。", "城中树密千家市，天际人归一叶舟。", "极目沧波吟不尽，西山重叠乱云浮。\n"]},
{"name": ["望终南山"], "dynasty": "唐代", "author": "李世民", "poetry": ["\n重峦俯渭水，碧嶂插遥天。出红扶岭日，入翠贮岩烟。 ", "叠松朝若夜，复岫阙疑全。对此恬千虑，无劳访九仙。\n"]},
{"name": ["悯农二首·其二"], "dynasty": "唐代", "author": "李绅", "poetry": ["\n", "\n"]},
{"name": ["卜算子·风露湿行云"], "dynasty": "宋代", "author": "张元干", "poetry": ["\n风露湿行云，沙水迷归艇。卧看明河月满空，斗挂苍山顶。 ", "万古只青天，多事悲人境。起舞闻鸡酒未醒，潮落秋江冷。\n"]},
{"name": ["咏霍将军北伐"], "dynasty": "南北朝", "author": "虞羲", "poetry": ["\n拥旄为汉将，汗马出长城。", "长城地势险，万里与云平。", "凉秋八九月，虏骑入幽并。", "飞狐白日晚，瀚海愁云生。", "羽书时断绝，刁斗昼夜惊。", "乘墉挥宝剑，蔽日引高旍。", "云屯七萃士，鱼丽六郡兵。", "胡笳关下思，羌笛陇头鸣。", "骨都先自詟，日逐次亡精。", "玉门罢斥候，甲第始修营。", "位登万庾积，功立百行成。", "天长地自久，人道有亏盈。", "未穷激楚乐，已见高台倾。", "当令麟阁上，千载有雄名！\n"]},
{"name": ["陪诸贵公子丈八沟携妓纳凉晚际遇雨二首"], "dynasty": "唐代", "author": "杜甫", "poetry": ["\n", "\n", "\n"]},
{"name": ["蝶恋花·庭院碧苔红叶遍"], "dynasty": "宋代", "author": "晏几道", "poetry": ["\n庭院碧苔红叶遍，金菊开时，已近重阳宴。日日露荷凋绿扇，粉塘烟水澄如练。", "试倚凉风醒酒面，雁字来时，恰向层楼见。几点护霜云影转，谁家芦管吹秋怨？\n"]},
{"name": ["宫娃歌"], "dynasty": "唐代", "author": "李贺", "poetry": ["\n蜡光高悬照纱空，花房夜捣红守宫。", "象口吹香毾覴暖，七星挂城闻漏板。", "寒入罘罳殿影昏，彩鸾帘额著霜痕。", "啼蛄吊月钩阑下，屈膝铜铺锁阿甄。", "梦入家门上沙渚，天河落处长洲路。", "愿君光明如太阳，放妾骑鱼撇波去。\n"]},
{"name": ["过垂虹"], "dynasty": "宋代", "author": "姜夔", "poetry": ["\n自作新词韵最娇，小红低唱我吹箫。", "曲终过尽松陵路，回首烟波十四桥。\n"]},
{"name": ["醉花间·晴雪小园春未到"], "dynasty": "五代", "author": "冯延巳", "poetry": ["\n晴雪小园春未到，池边梅自早。高树鹊衔巢，斜月明寒草。", "山川风景好，自古金陵道，少年看却老。相逢莫厌醉金杯，别离多，欢会少。\n"]},
{"name": ["晋献公杀世子申生"], "dynasty": "先秦", "author": "佚名", "poetry": ["\n", "\n", "\n"]},
{"name": ["送仲高兄宫学秩满赴行在"], "dynasty": "宋代", "author": "陆游", "poetry": ["\n兄去游东阁，才堪直北扉。", "莫忧持橐晚，姑记乞身归。", "道义无今古，功名有是非。", "临分出苦语，不敢计从违。\n"]},
{"name": ["凉州词二首·其一"], "dynasty": "唐代", "author": "王之涣", "poetry": ["\n黄河远上白云间，一片孤城万仞山。", "羌笛何须怨杨柳，春风不度玉门关。\n"]},
{"name": ["和张仆射塞下曲六首"], "dynasty": "唐代", "author": "卢纶", "poetry": ["\n", "\n", "\n", "\n", "\n", "\n", "\n"]},
{"name": ["渔家傲·送台守江郎中"], "dynasty": "宋代", "author": "苏轼", "poetry": ["\n送客归来灯火尽。西楼淡月凉生晕。明日潮来无定准。潮来稳。舟横渡口重城近。 ", "江水似知孤客恨。南风为解佳人愠。莫学时流轻久困。频寄问。钱塘江上须忠信。\n"]},
{"name": ["朱鹭"], "dynasty": "两汉", "author": "佚名", "poetry": ["\n朱鹭，鱼以乌。路訾邪鹭何食？食茄下。不之食，不以吐，将以问诛者。\n"]},
{"name": ["忆江南·衔泥燕"], "dynasty": "唐代", "author": "牛峤", "poetry": ["\n衔泥燕，飞到画堂前。占得杏梁安稳处，体轻唯有主人怜，堪羡好因缘。\n"]},
{"name": ["夜雪"], "dynasty": "唐代", "author": "白居易", "poetry": ["\n已讶衾枕冷，复见窗户明。", "夜深知雪重，时闻折竹声。\n"]},
{"name": ["赠升州王使君忠臣"], "dynasty": "唐代", "author": "李白", "poetry": ["\n六代帝王国，三吴佳丽城。", "贤人当重寄，天子借高名。", "巨海一边静，长江万里清。", "应须救赵策，未肯弃侯嬴。\n"]},
{"name": ["菩萨蛮·回文"], "dynasty": "宋代", "author": "苏轼", "poetry": ["\n峤南江浅红梅小，小梅红浅江南峤。窥我向疏篱，篱疏向我窥。", "老人行即到，到即行人老。离别惜残枝，枝残惜别离。\n"]},
{"name": ["石苍舒醉墨堂"], "dynasty": "宋代", "author": "苏轼", "poetry": ["\n", "\n"]},
{"name": ["读书"], "dynasty": "宋代", "author": "陆游", "poetry": ["\n归志宁无五亩园，读书本意在元元。", "灯前目力虽非昔，犹课蝇头二万言。\n"]},
{"name": ["长歌行"], "dynasty": "两汉", "author": "佚名", "poetry": ["\n青青园中葵，朝露待日晞。", "阳春布德泽，万物生光辉。", "常恐秋节至，焜黄华叶衰。", "百川东到海，何时复西归？", "少壮不努力，老大徒伤悲。\n"]},
{"name": ["荷叶杯·五月南塘水满"], "dynasty": "清代", "author": "毛奇龄", "poetry": ["\n五月南塘水满，吹断，鲤鱼风。小娘停棹濯纤指，水底，见花红。\n"]},
{"name": ["虞美人·扁舟三日秋塘路"], "dynasty": "宋代", "author": "陈与义", "poetry": ["\n", "\n", "\n"]},
{"name": ["野有蔓草"], "dynasty": "先秦", "author": "佚名", "poetry": ["\n野有蔓草，零露漙兮。有美一人，清扬婉兮。邂逅相遇，适我愿兮。", "野有蔓草，零露瀼瀼。有美一人，婉如清扬。邂逅相遇，与子偕臧。\n"]},
{"name": ["野老"], "dynasty": "唐代", "author": "杜甫", "poetry": ["\n野老篱前江岸回，柴门不正逐江开。", "渔人网集澄潭下，贾客船随返照来。", "长路关心悲剑阁，片云何意傍琴台。", "王师未报收东郡，城阙秋生画角哀。\n"]},
{"name": ["忆秦娥·箫声咽"], "dynasty": "唐代", "author": "李白", "poetry": ["\n箫声咽，秦娥梦断秦楼月。秦楼月，年年柳色，灞陵伤别。", "乐游原上清秋节，咸阳古道音尘绝。音尘绝，西风残照，汉家陵阙。\n"]},
{"name": ["汴河曲"], "dynasty": "唐代", "author": "李益", "poetry": ["\n汴水东流无限春，隋家宫阙已成尘。", "行人莫上长堤望，风起杨花愁杀人。\n"]},
{"name": ["忆江南·多少泪"], "dynasty": "五代", "author": "李煜", "poetry": ["\n多少泪，沾袖复横颐。心事莫将和泪滴，凤笙休向月明吹，肠断更无疑。\n"]},
{"name": ["秋登兰山寄张五 / 九月九日岘山寄张子容"], "dynasty": "唐代", "author": "孟浩然", "poetry": ["\n北山白云里，隐者自怡悦。", "相望试登高，心随雁飞灭。(试 一作 始)", "愁因薄暮起，兴是清秋发。", "时见归村人，沙行渡头歇。", "天边树若荠，江畔洲如月。", "何当载酒来，共醉重阳节。\n"]},
{"name": ["观村童戏溪上"], "dynasty": "宋代", "author": "陆游", "poetry": ["\n雨余溪水掠堤平，闲看村童谢晚晴。", "竹马踉蹡冲淖去，纸鸢跋扈挟风鸣。", "三冬暂就儒生学，千耦还从父老耕。", "识字粗堪供赋役，不须辛苦慕公卿。\n"]},
{"name": ["薤露"], "dynasty": "两汉", "author": "佚名", "poetry": ["\n薤上露，何易晞。", "露晞明朝更复落，人死一去何时归。\n"]},
{"name": ["湖上"], "dynasty": "宋代", "author": "徐元杰", "poetry": ["\n花开红树乱莺啼，草长平湖白鹭飞。", "风日晴和人意好，夕阳箫鼓几船归。\n"]},
{"name": ["王孙游"], "dynasty": "南北朝", "author": "谢朓", "poetry": ["\n", "\n"]},
{"name": ["少年游·枫林红透晚烟青"], "dynasty": "宋代", "author": "蒋捷", "poetry": ["\n枫林红透晚烟青，客思满鸥汀。二十年来，无家种竹，犹借竹为名。", "春风未了秋风到，老去万缘轻。只把平生，闲吟闲咏，谱作棹歌声。\n"]},
{"name": ["嘲桃"], "dynasty": "唐代", "author": "李商隐", "poetry": ["\n无赖夭桃面，平明露井东。", "春风为开了，却拟笑春风。\n"]},
{"name": ["听筝"], "dynasty": "唐代", "author": "柳中庸", "poetry": ["\n抽弦促柱听秦筝，无限秦人悲怨声。", "似逐春风知柳态，如随啼鸟识花情。", "谁家独夜愁灯影？何处空楼思月明？", "更入几重离别恨，江南歧路洛阳城。\n"]},
{"name": ["咏芭蕉"], "dynasty": "清代", "author": "郑燮", "poetry": ["\n芭蕉叶叶为多情，一叶才舒一叶生。", "自是相思抽不尽，却教风雨怨秋声。\n"]},
{"name": ["破阵子·掷地刘郎玉斗"], "dynasty": "宋代", "author": "辛弃疾", "poetry": ["\n", "\n", "\n"]},
{"name": ["摸鱼儿·更能消几番风雨"], "dynasty": "宋代", "author": "辛弃疾", "poetry": ["\n", "\n", "\n"]},
{"name": ["水龙吟·小楼连苑横空"], "dynasty": "宋代", "author": "秦观", "poetry": ["\n小楼连苑横空，下窥绣毂雕鞍骤。朱帘半卷，单衣初试，清明时候。破暖轻风，弄晴微雨，欲无还有。卖花声过尽，斜阳院落；红成阵，飞鸳甃。", "玉佩丁东别后。怅佳期、参差难又。名韁利锁，天还知道，和天也瘦。花下重门，柳边深巷，不堪回首。念多情、但有当时皓月，向人依旧。\n"]},
{"name": ["咏怀八十二首·其七十九"], "dynasty": "魏晋", "author": "阮籍", "poetry": ["\n林中有奇鸟，自言是凤凰。", "清朝饮醴泉，日夕栖山冈。", "高鸣彻九州，延颈望八荒。", "适逢商风起，羽翼自摧藏。", "一去昆仑西，何时复回翔。", "但恨处非位，怆悢使心伤。\n"]},
{"name": ["摸鱼儿·雁丘词 / 迈陂塘·雁丘词"], "dynasty": "金朝", "author": "元好问", "poetry": ["\n", "\n", "\n"]},
{"name": ["羽林郎"], "dynasty": "两汉", "author": "辛延年", "poetry": ["\n", "\n"]},
{"name": ["西河·天下事"], "dynasty": "宋代", "author": "王野", "poetry": ["\n天下事，问天怎忍如此！陵图谁把献君王，结愁未已。少豪气概总成尘，空馀白骨黄苇。", "千古恨，吾老矣。东游曾吊淮水。绣春台上一回登，一回揾泪。醉归抚剑倚西风，江涛犹壮人意。", "只今袖手野色里，望长准、犹二千里。纵有英心谁寄！近新来又报胡尘起。绝域张骞归来未？\n"]},
{"name": ["蝶恋花·晓日窥轩双燕语"], "dynasty": "宋代", "author": "秦观", "poetry": ["\n晓日窥轩双燕语，似与佳人，共惜春将暮。屈指艳阳都几许？可无时霎闲风雨。", "流水落花无问处，只有飞云，冉冉来还去。持酒劝云云且住，凭君碍断春归路。\n"]},
{"name": ["蝶恋花·别范南伯"], "dynasty": "宋代", "author": "杨炎正", "poetry": ["\n离恨做成春夜雨。添得春江，刬地东流去。弱柳系船都不住。为君愁绝听鸣橹。 ", "君到南徐芳草渡。想得寻春，依旧当年路。后夜独怜回首处。乱山遮隔无重数。\n"]},
{"name": ["行香子·寓意"], "dynasty": "宋代", "author": "苏轼", "poetry": ["\n三入承明。四至九卿。问书生、何辱何荣。金张七叶，纨绮貂缨。无汗马事，不献赋，不明经。", "成都卜肆。寂寞君平。郑子真、岩谷躬耕。寒灰炙手，人重人轻。除竺乾学，得无念，得无名。\n"]},
{"name": ["新植海石榴"], "dynasty": "唐代", "author": "柳宗元", "poetry": ["\n弱植不盈尺，远意驻蓬赢。", "月寒空阶曙，幽梦彩云生。", "粪壤擢珠树，莓苔插琼英。", "芳根閟颜色，徂岁为谁荣。\n"]},
{"name": ["溪居"], "dynasty": "唐代", "author": "柳宗元", "poetry": ["\n久为簪组累，幸此南夷谪。", "闲依农圃邻，偶似山林客。 ", "晓耕翻露草，夜榜响溪石。", "来往不逢人，长歌楚天碧。\n"]},
{"name": ["采蘋"], "dynasty": "先秦", "author": "佚名", "poetry": ["\n于以采蘋？南涧之滨。于以采藻？于彼行潦。", "于以盛之？维筐及筥。于以湘之？维锜及釜。", "于以奠之？宗室牖下。谁其尸之？有齐季女。\n"]},
{"name": ["清平乐·烟轻雨小"], "dynasty": "宋代", "author": "晏几道", "poetry": ["\n烟轻雨小。紫陌香尘少。谢客池塘生绿草。一夜红梅先老。 ", "旋题罗带新诗。重寻杨柳佳期。强半春寒去后，几番花信来时。\n"]},
{"name": ["水调歌头·昵昵儿女语"], "dynasty": "宋代", "author": "苏轼", "poetry": ["\n", "\n", "\n"]},
{"name": ["夜夜曲"], "dynasty": "宋代", "author": "欧阳修", "poetry": ["\n浮云吐明月，流影玉阶阴。", "千里虽共照，安知夜夜心？\n"]},
{"name": ["南山有台"], "dynasty": "先秦", "author": "佚名", "poetry": ["\n", "\n"]},
{"name": ["兰陵王·柳"], "dynasty": "宋代", "author": "周邦彦", "poetry": ["\n柳阴直，烟里丝丝弄碧。隋堤上、曾见几番，拂水飘绵送行色。登临望故国，谁识京华倦客？长亭路，年去岁来，应折柔条过千尺。", "闲寻旧踪迹，又酒趁哀弦，灯照离席。梨花榆火催寒食。愁一箭风快，半篙波暖，回头迢递便数驿，望人在天北。", "凄恻，恨堆积！渐别浦萦回，津堠岑寂，斜阳冉冉春无极。念月榭携手，露桥闻笛。沉思前事，似梦里，泪暗滴。\n"]},
{"name": ["定之方中"], "dynasty": "先秦", "author": "佚名", "poetry": ["\n定之方中，作于楚宫。揆之以日，作于楚室。树之榛栗，椅桐梓漆，爰伐琴瑟。", "升彼虚矣，以望楚矣。望楚与堂，景山与京。降观于桑，卜云其吉，终焉允臧。", "灵雨既零，命彼倌人。星言夙驾，说于桑田。匪直也人，秉心塞渊。騋牝三千。\n"]},
{"name": ["常棣"], "dynasty": "先秦", "author": "佚名", "poetry": ["\n", "\n"]},
{"name": ["咏鹅"], "dynasty": "唐代", "author": "骆宾王", "poetry": ["\n鹅，鹅，鹅，曲项向天歌。", "白毛浮绿水，红掌拨清波。\n"]},
{"name": ["蝶恋花·百种相思千种恨"], "dynasty": "宋代", "author": "欧阳修", "poetry": ["\n百种相思千种恨，早是伤春，那更春醪困。薄幸辜人终不愤，何时枕畔分明问。", "懊恼风流心一寸，强醉偷眠，也即依前闷。此意为君君不信，泪珠滴尽愁难尽。\n"]},
{"name": ["观猎"], "dynasty": "唐代", "author": "李白", "poetry": ["\n太守耀清威，乘闲弄晚晖。", "江沙横猎骑，山火绕行围。", "箭逐云鸿落，鹰随月兔飞。", "不知白日暮，欢赏夜方归。\n"]},
{"name": ["巫山一段云·雨霁巫山上"], "dynasty": "五代", "author": "毛文锡", "poetry": ["\n雨霁巫山上，云轻映碧天。远风吹散又相连，十二晚峰前。", "暗湿啼猿树，高笼过客船。朝朝暮暮楚江边，几度降神仙。\n"]},
{"name": ["浣溪沙·钿毂香车过柳堤"], "dynasty": "唐代", "author": "张泌", "poetry": ["\n钿毂香车过柳堤，桦烟分处马频嘶，为他沉醉不成泥。", "花满驿亭香露细，杜鹃声断玉蟾低，含情无语倚楼西。\n"]}
]